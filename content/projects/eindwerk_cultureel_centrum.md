---
title: Eindwerk - Cultureel centrum voor Trondheim
tags:
  - Architectuur
summary: "Het creëren van een cultureel centrum op een knooppunt van
  verschillende (water)wegen. Een baken in de stad waar mensen kunnen
  samenkomen. Een site die zicht openstelt naar de stad en naar het water. "
weight: 1
author: Sofie D'heer
img: images/eindwerk_cultureel_centrum/DSC_0691.JPG
gallery_folder: images/eindwerk_cultureel_centrum
---
# Masterproef Architectuur - Een Cultureel centrum voor Trondheim

Het creëren van een cultureel centrum op een knooppunt van verschillende (water)wegen, Krigsseilerplassen. Een baken in de stad waar mensen kunnen samenkomen. Een site die zicht openstelt naar de stad en naar het water. 

**De omgeving:** 

Tijdens een bezoek aan Trondheim trok de Krigsseilerplassen mijn aandacht. Het is een plek waar het land en het water elkaar tegemoet komt. Tijdens het ontwerpen wilde ik de architectuur een dubbele betekenis geven. Langs de ene kant vraagt de plek een subtiel ontwerp, het opgaan in de omgeving. En langs de andere kant heeft het een baken nodig naar het water toe. Hierbij ben ik het gebouw ernaast gaan doortrekken, maar laat ik het uitkomen door een iets opvallendere architectuur. Een architectuur die aandacht geeft aan het water en zo een soort uitkijkpunt wordt.

Eén van de belangrijke zaken in architectuur is om de open ruimte te behouden. Men kan de open ruimte die bestaat niet zomaar afnemen van de stad ook al komt er een publiek gebouw te staan. Een aantal stappen worden
hierbij genomen: de brug Brattørbrua wordt enkel toegankelijk gemaakt voor voetgangers en fietsers, dit niet enkel voor een beter milieu, maar ook omdat deze brug niet volledig geschikt is om zwaar verkeer over te laten
rijden. Daarnaast ontstaat er hier een extra plein over het water. Als tweede wil ik een rondgang langs mijn gebouw creëren, waar verschillende pleinen ontstaan. Elk plein heeft zijn eigenheid waar steeds de mens in contact staat met de stad en/of het water. 

**Twee ruimtes uitgelicht:**

*De Foyer*: De foyer is een plaats waar mensen zich open moeten voelen. Het is de plaatst waar de mensen voor en na het intiemer en stillere moment van het theater in ontmoeting gaat met anderen. De openheid komt terug via twee ingrepen. Als eerste doordat er een zicht gecreëerd wordt over de Nidelva. En als tweede doordat er een verticale connectie is tussen de verdiepen. 

In de ruimte wordt er gebruik gemaakt van parket, dit geeft een huiselijker gevoel en geeft een contrast tegenover de betonnen structuur. Naast het huiselijk gevoel, is dit een materiaal dat goed absorbeert, waardoor de akoestiek sterk verbeterd.

*Muziekzaal*: Op het gelijkvloers is er een polyvalente zaal voorzien, waar onder andere concerten, recepties,... kunnen doorgaan. Om in connectie te kunnen gaan met de buitenruimte wordt er een glazen gevel geplaatst. De ruimte geeft namelijk uit het plein aan het water. Mensen zien wat er binnen gebeurd en krijgen zo ook zin om naar binnen te gaan.

Het plaatsen van een glazen gevel in deze ruimte kan natuurlijk ook storend zijn als er een intiemer concert bezig is. Om dit op te lossen komen er gordijnen te hangen. Deze hebben ook als voordeel dat ze het geluid absorberen. Naast de stof van het gordijn, worden er een aantal baffles voorzien die verstelbaar zijn naar gelang de functie die er aan gegeven wordt.

Meer uitleg via volgende PDF: [master proef](/files/Masterproef_Trondheim_SofieDheer.pdf)