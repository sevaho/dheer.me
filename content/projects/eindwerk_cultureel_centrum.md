---
title: Eindwerk - Cultureel centrum voor Trondheim
tags:
  - Architectuur
summary: "Het creëren van een cultureel centrum op een knooppunt van
  verschillende (water)wegen. Een baken in de stad waar mensen kunnen
  samenkomen. Een site die zicht openstelt naar de stad en naar het water. "
weight: 1
author: Sofie D'heer
img: images/eindwerk_cultureel_centrum/DSC_0691.JPG
gallery_folder: images/eindwerk_cultureel_centrum
---
# Masterproef Architectuur - Een Cultureel centrum voor Trondheim

De plek heeft voor mij een dubbele betekenis in de architectuur, langs de ene kant vraagt deze voor een subtiele oplossing, het opgaan in de omgeving, en langs de andere kant is het een soort baken die ontstaat. Hierbij ben ik het gebouw ernaast gaan doortrekken, maar laat ik het uitkomen door een iets opvallendere architectuur. Een architectuur die aandacht geeft aan het water en zo een soort uitkijkpunt wordt.

Eén van de belangrijke zaken in architectuur is om de open ruimte te behouden. Men kan de open ruimte die bestaat niet zomaar afnemen van de stad ook al komt er een publiek gebouw te staan. Een aantal stappen worden
hierbij genomen: de brug Brattørbrua wordt enkel toegankelijk gemaakt voor voetgangers en fietsers, dit niet enkel voor een beter milieu, maar ook omdat deze brug niet volledig geschikt is om zwaar verkeer over te laten
rijden. Daarnaast ontstaat er hier een extra plein over het water. Als tweede wil ik een rondgang langs mijn gebouw creëren, deze geeft een rechtstreeks contact tussen mens, water en architectuur.

Twee ruimtes uitgelicht:

**De Foyer:** De foyer is een plaats waar mensen zich open moeten voelen. Het is de plaatst waar men voor en na het intiemer en stillere moment van het theater in ontmoeting gaat met anderen. De openheid komt terug via het zicht dat men heeft over de Nidelva en doordat er een verticale connectie is tussen de verdiepen. In de ruimte wordt er gebruik gemaakt van parket, dit geeft een huiselijker gevoel en een contrast tegenover de betonnen structuur. Naast het huiselijk gevoel, is dit een materiaal dat goed absorbeert, waardoor de akoestiek ook sterk verbeterd.

**Muziekzaal:** Op het gelijkvloers is er een polyvalente zaal voorzien, waar onder andere concerten, recepties,... kunnen gegeven worden. Deze ruimte geeft uit op het plein aan het water. Dit is om de connectie van binnen naar buiten en omgekeerd te kunnen behouden. Mensen zien wat er binnen gebeurd en krijgen zo ook zin om naar binnen te gaan. Maar wat met de akoestiek, wat als er concerten bezig zijn en men gestoord wordt? Om deze zaken te verbeteren komen er gordijnen te hangen, deze absorberen geluid en kunnen de ruimte afscheiden indien nodig. Naast de stof van het gordijn, worden er een aantal baffles voorzien die verstelbaar zijn naar gelang de functie die er aan gegeven wordt.

Meer uitleg via volgende PDF: [master proef](/files/Masterproef_Trondheim_SofieDheer.pdf)